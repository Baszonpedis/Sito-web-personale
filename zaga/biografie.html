<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Accademi Frz. Freszìs, Frd. Fasboresi - a magistro et eius officina factum. - Biografie Zagarine in Compendio</title>
</head>
<body>

<h2>Baszone Lugaresi </h2>

<p><i>«Gli amori della moltitudine sono brevi ed infausti; giudica, più che dall'intento, dalla fortuna; chiama virtù il delitto utile, e scelleraggine l'onestà che le pare dannosa; e per avere i suoi plausi conviene o atterrirla, o ingrassarla, e ingannarla sempre»</i></p>

<p>Baszone Lugaresi, nato Ramona e noto in latino come Basson Lugaresium o con l'onorifico Cardinalem Lugaresii (Sassuolo, 67 a.R. - Regno caciottista della Zagagang, 5 dodecile anno I), è stato un politico, storico, cronista, saggista, teorico politico, militare, accademico, mecenate e allenatore zagarino. E’ tutt’ora una delle figure più divisive della storia comunitaria, nonché innegabilmente uno dei suoi principali attori.</p>

<p>Dopo aver contribuito e partecipato attivamente alla prima rivoluzione serverale aderendo al Club dei Minecraftiani, si candidò alle prime elezioni democratiche comunitarie, prevalendo alle primarie Dem sull'homo novus Thomas Wiseautzcky, ma venendo sconfitto dal ticket GOP Marchezio/Slabu.
Nuovamente ricandidatosi sotto un nuovo nome e con un nuovo partito - il Fronte Anarco-Popolare, di cui fu cofondatore assieme al Wiseautzcky - divenne Console Minor.
Durante il secondo esecutivo repubblicano scrisse a quattro mani la prima vera e propria costituzione democratica comunitaria, oltre a inaugurare una serie infinita di campagne referendarie. Tra le innumerevoli riforme a lui attribuibili degna di nota fu sicuramente l’introduzione del calendario Lugariano, tuttora in uso. Fu in questo periodo che iniziò inoltre la stesura del celeberrimo Manufactus, suo indiscusso Meisterwerk e tuttora passaggio obbligato per ogni accademico comunitario. Decise, assieme al collega, di non ricandidarsi alle successive elezioni del 17 pupile. Supportò esternamente il governo Astley-Slabu, e divenne curatore ufficiale dell'apparato referendario.
In seguito allo scandalo Permessopoli, fu incarcerato e costretto a ritirarsi dall’agone politico, al quale ritornò qualche mese dopo assumendo, in segno di smacco, il nomignolo omofobico Phinochium, affibbiatogli dai suoi rivali. Divenne dunque il massimo teorico dell’assenteismo nazarenico, disconoscendo gran parte dei valori ed ideali fino ad allora sostenuti in luogo di un pragmatismo tanto geniale quanto cinico. Nominato nuovamente curatore ufficiale dell'apparato referendario, si occupò personalmente della promozione e realizzazione dei referenda XII e XII - quest'ultimo ponente definitiva conclusione alla Repubblica, e pertanto altresì anche chiamato referendum ultimis. Ciononostante, dopo un iniziale supporto al regime nazarenico, prese parte al golpe carmindiano del 30 nonile, guidando l’ala più moderata dei Giovani Democratici, opponendosi inutilmente all’esecuzione sommaria del sovrano.
Dopo quest’ultimo sconvolgimento politico, si ritirò definitivamente a vita privata, dedicandosi alle sue attività di accademico e guidando il circolo di intellettuali del sovrano Carlo. Fu durante l’età caciottista che fondò, assieme all’Accademus Mbanza Kongo (poi Empanza Congo), l’Archivum Secretum Caciottorum Zagarinum e la Bibliotheca Zagarina, in collaborazione con l’Accademia della Suusca.</p>

<p>Tra le sue opere maggiori figurano il celeberrimo e sopracitato Manufactus, il fantapolitico e vagamente bipolare Ucronia Ramoniana, l’apologetico Reabilitatio causa pupistae, il saggistico Dissertatio Manufacti Indictivi (che al di là della breve prefazione risulta essere l'unica sua opera scritta in lingua latina anziché italiana), il filosofico Dissertazione Trascendentale de la Caciotta e il monografico Etade de la monarchia et de la cultura, incompleto. 
Aldilà del contesto serverale, collaborò esternamente coi Bisviri Mercalli e Moriconi dell’Accademia della Suusca e ricoprì il ruolo di allenatore della squadra calcistica associata A.C. Suuscae, classificatasi terza nella prima edizione del torneo calcistico ZAGAGANG.</p>

<p>Morì il 5 dodecile dell’anno I, stroncato da un ictus durante la stesura dell’Etade de la monarchia et de la cultura, rimasto dunque incompleto.</p>

<hr class="dashed">

<h2>Thomas Wiseauckzy</h2>

<p><i>«Under no pretext should vocal and text channels be surrendered; any attempt to reduce the number of channels must be frustrated, by force if necessary»</i></p>

<p>Thomas Wiseauckzy (cirillico: Тхомас "п." Wисеаузкы) - in latino Thomasus Viseaucium, in italiano Tommaso Uisoschi - (Polonia, ? a.R. - Quarta Repubblica della Zagagang, 2 primile anno III) è stato un politico, rivoluzionario, giurista e generale d’arma zagarino.</p>

<p>A suo tempo assoluto homo novus, è noto per aver preso parte alle prime e seconde elezioni presidenziali, risultando in queste ultime eletto Console Maior, nonché per essere l’autore del trattato giuridico Dei delitti e del pene, che da allora costituisce l'inevitabile fondamento di qualunque norma o istituzione giuridica serverale.
Anch’egli investito dallo scandalo Permessopoli, evitò tuttavia l’imprigionamento e non venne sottoposto al pubblico ludibrio come il collega Lugaresi.</p>

<p>Durante la prima Età Sinecura sparì nel nulla, senza apparente motivo. Rimase a lungo un punto di riferimento per le sinistre del Server, che sperarono a lungo in un suo messianico ritorno. Quest'ultimo si verificò tanto tardivamente quanto inaspettatamente in occasione dell'indizione delle elezioni del 5 decile anno III, durante le quali rifondò il Fronte Anarco-Popolare e divenne leader della coalizione progressista "Partito Unico Cialtroni", di cui fu candidato al seggio uninominale.</p>

<p>La coalizione guidata da Wiseauckzy risultò vincente, pertanto il 19 decile venne introdotta una nuova Costituzione e il 21 si insediò ufficialmente il Governo Wiseauckzy I. Il 29 undecile successivo si insediò il Governo Wiseauckzy II, in seguito a un rimpasto dovuto all'uscita del governo da parte di Forza Zaga, causata dal controverso DDL 'Nzinga supportato ufficialmente dal Presidente. Il 21 dodecile cadde anche il Governo Wiseauckzy II, a causa delle controversie legate alla Questione Konghiana. Lo stesso giorno venne inaugurato il Governo Wiseauckzy III con il supporto del Presidente del Pupato Fasboresi, fino ad allora superpartes per prassi. Tale governo si fece dunque promotore del DDL Challende-'Nzinga, una versione scarnificata del DDL 'Nzinga, che tuttavia creava i presupposti per la fondazione del Regno autonomo dei Kongo.
La Questione Konghiana si rivelò essere il fallimento più grande di Wiseauckzy - in quanto, nonostante il DDL approvato, le tensioni tra le due istituzioni crebbero a dismisura. Tra il 19 dodecile e il 22 dodecile in particolare si verificarono una serie di attentati e rapimenti, che risultarono nella cattura da parte dei konghisti del Wiseauckzy stesso e alla caduta del governo. In seguito al fallimento totale dei negoziati tra le istituzioni repubblicane, guidate dal Pupato presieduto da Dio stesso in seguito all'attentato al Fasboresi e dal negoziatore ufficiale Pierluigi Ferpani, il corpo di Wiseauckzy venne rinvenuto in data 2 primile.</p>

<p>Con lui, morì l'ultimo dei grandi attori dell'Età della Rivoluzione, portando a compimento un inevitabile ricambio generazionale.</p>

<hr class="dashed">

<h2>Frezza Lugaresi</h2>

<p><i>«Rispetto agli innumerevoli e celeberrimi altri cambiamenti che la ZAGA ha subito in passato - tra colpi di stato, rivolte, diserzioni, guerre civili, dittature, regimi, elezioni e referenda - sicuramente questo, tra tutti, è stato il più radicale. Eppure, è quello avvenuto più silenziosamente, senza che nessuno dicesse alcunché: nessuna grande iniziativa, nessun grande comunicato, nessuna grande azione unitaria. Semplicemente il tempo ha agito e, com’è solito fare, ha reclamato tra le sue fila anche la nostra comunità.»</i></p>

<p>Frezza Lugaresi, in latino Freszòn Freszìs o anche Frezzòn Freszìs (Zagagang, ? - Zagagang, 28 lugarile anno II), è stato uno storico, saggista, latinista, genealogista, accademico e politico zagarino, principale allievo del bisnonno Baszone Lugaresi.</p>

<p>Prima della celeberrima e infiammata critica al rivoluzionario gabibbista Ambulanza Quadrittongo - al quale suggerì di ammazzarsi - non si espose mai pubblicamente. Fu solo in seguito alla ridiscesa in campo di Lugaroni che decise di impegnarsi attivamente nell’agone politico, divenendo cofondatore del moderato Fronte Abramitico, proponente un assenteismo con caratteristiche teocratico-multifideistiche.
Nonostante inizialmente supportò l’esecutivo Lugaroni - di cui fece anche parte in qualità di Ministro della Cultura con delega alla Bibliotheca Zagarina, all’Archivum Secretum Caciottorum Zagarinum e all’Accademia della Suusca, prima delle sue volontarie dimissioni - L’Accademus non mostrò alcuna riluttanza nel criticarlo anche aspramente, contribuendo alla sua caduta.</p>

<p>Contemporaneamente al vago impegno politico, fu ben più importantemente il principale curatore e contributore della Bibliotheca Zagarina e dell’Archivum Secretum Caciottolicum Zagarinum. 
In quanto autore, il suo stile è stato descritto come più moderno e meno farraginoso rispetto al suo maestro da parte della critica. Contenutisticamente parlando, la sua trattazione storiografica, pur rientrando a pieno titolo nella corrente bazzoniana, se ne distingue per una maggiore obiettività ed apoliticità, pur sfociando a tratti in uno spiccato atteggiamento decadente. Il Freszìs è inoltre noto per essere stato il fondatore  dell’Istituto Araldico Genealogico Zagarino, all'epoca la più giovane delle istituzioni culturali serverali, con il proclamato intento di ricostruire la genealogia delle più importanti famiglie comunitarie.</p>

<p>Tra le sue principali opere vi sono la Lista degli esecutivi dell’età della riforma, il controverso trattato Declino e caduta della Zagagang, nonché l’Atto III, il relativo Addendum e il Suntòn Politikòn del Manufactus Indictivus. Ha inoltre autorato una serie di opere latine, tra le quali Exegi, Ter conatus ibi collo dare, Hypoepihypertexts ed Antiquus mos Romae erat, realizzati in collaborazione col Magister Maximus Palinsesti S. Avanzini.</p>

<p>Il 28 lugarile anno II venne ucciso con cinque colpi di pistola alla nuca e otto alla schiena da uno dei sicari del Generalissimo Franchi in un inscenato suicidio. Si trattò di una delle tante proscrizioni caratterizzanti il regime carmindiano, in questo caso probabilmente dovuta al ruolo politico e accademico di spicco del Freszìs.</p>

<hr class="dashed">

<h2>Piersilvio Lugaroni</h2>

<p><i>«Vi dico che possiamo, vi dico che dobbiamo costruire insieme per noi e per i nostri figli, un nuovo miracolo zagaghiano»</i></p>

<p>Piersilvio Lugaroni, anche noto come Milvio Paragoni o Piercyborg in seguito al fallito assassinio carmindiano (Milano, 69 a.R. - Quarta Repubblica della Zagagang, 12 sestile anno IV), è stato un politico zagarino, leader di Forza Zaga ed ex PGLG e Presidente ad interim della Zagagang.</p>

<p>Il cursus honorum di Lugaroni ha inizio con la sua candidatura alle controverse prime elezioni pagliacciali del 25 primile anno I. Ottenendo il 15% delle preferenze, si classificò secondo dietro a Pupù dei Pupi, che ottenne il 76% delle preferenze. La regolarità di tali elezioni è ad oggi ritenuta totalmente inesistente, in quanto si verificarono numerosi brogli.
Subito dopo l'assassinio di Pupù dei Pupi a opera di ignoti, per provvedimento regio il ruolo di PGLG venne conferito a Lugaroni, a cui vennero contestualmente conferiti poteri speciali che gli permisero di governare senza l’appoggio del Pupato, vista la situazione emergenziale.</p>

<p>Dalla sera del 25 primile al tardo pomeriggio del 29 primile a governare la comunità fu dunque il Pagliacciato Lugaroni. Il 28 primile avvenne la fondazione di Zagaset, quale canale di comunicazione ufficiale di Lugaroni.
Il 29 primile Lugaroni diede le proprie dimissioni in favore dell’On. Dario Mela, suo delfino.
A causa dell’impopolarità del Pagliacciato Mela, che infatti cadde in seguito ad una mozione di sfiducia il 4 marchile, il 3 marchile Lugaroni si ritirò per la prima volta dall’agone politico, non partecipando alle seconde elezioni pagliacciali. Già il 6 marchile, tuttavia, Lugaroni ritornò ad occuparsi della cosa pubblica in supporto al neonato Pagliacciato Caso II, in quanto egli reputò il “Sior Caso”, da allora suo stimato amico, di essere il degno continuatore della sua linea politica.</p>

<p>Il 17 di marchile Lugaroni fondò il proprio partito politico - avvenimento senza precedenti dallo scioglimento del Fronte Assenteista - intitolato Forza ZΛGΛ, a cui aderirono immediatamente il PGLG Caso, l’On. “El Papa” Bianco, L’On. pupatrice speciale Ihssan - alleata storica di Lugaroni - e l’On. Camnà. Lugaroni spinse dunque l'esecutivo Caso nei giorni seguenti verso l'approvazione di un pacchetto di riforme, che prevedevano l’incoraggiamento alla fondazione di altri partiti, l’indizione di elezioni pagliacciali ad ogni governo caduto - per scongiurare l’instabilità politica caratterizzante l’Età della Riforma - e infine l’istituzione di ministeri e dicasteri, per migliorare il coinvolgimento democratico.</p>

<p>In vista delle successive elezioni pagliacciali, il 19 marchile si tennero le elezioni primarie di Forza ZΛGΛ, alle quali trionfò Lugaroni (4 voti) contro l’uscente Caso (1 voto).
Il 23 marchile fu tuttavia una data infausta per Lugaroni, in quanto, nonostante il suo peso politico, egli non riuscì a impedire che Caso venisse sfiduciato, incassando il voto contrario anche dell’On. Camnà e dell’On. “El Papa” Bianco (cacciato dal partito poco tempo prima e assorbito da Rifondazione Frontista).</p>

<p>Lugaroni si oppose nettamente ai “pupocomunisti” (così da lui chiamati spregiativamente) di Rifondazione Frontista. Anche per questo motivo, in seguito all’esecuzione sommaria del Re Pupo II in data 27 marchile anno II e alla concomitanea proclamazione della gabibbista Seconda Repubblica, Lugaroni venne esiliato dalla comunità con il Provvedimento Settimo del Partito Comunista della Zagagang (PCZ). 
Fu dunque costretto a latitare, sotto il falso nome di Milvio Paragoni, fino alla caduta del regime gabibbista.
Nonostante il suo rientro, l’instaurazione della Concordia Ordinum non gli lasciò molto spazio d’azione, dunque si trovò costretto a ritirarsi a vita privata.</p>

<p>Lugaroni ruppe il silenzio solamente a distanza di quasi un anno, in data 23 primile anno II, per commentare riguardo i ritardi del Gen. Franchi nella pubblicazione dei promessi proclami.
Qualche giorno dopo, in data 28 primile, si riappropriò di Zagaset in seguito ad una trattativa.
Il 30 primile, alle ore 21.30 in punto, tenne un celeberrimo discorso con cui annunciò la propria ridiscesa in campo, al fine di contrastare le forze reazionarie e radicali che minacciavano la stabilità della comunità, rifondando Forza ZΛGΛ.
La sua ridiscesa in campo suscitò molto clamore e dibattito e fu generalmente ben ricevuta, eccezion fatta per i membri più politicamente attivi della sinistra, che di tutta risposta fondarono Rifondazione di Rifondazione Frontista. La sera stessa, Lugaroni sventò un tentato golpe gabibbista da parte di un corrotto Zagamod, il che gli permise di accentrare su di sè il potere politico e di instaurare un governo ad interim con lui a capo per traghettare la comunità a nuove elezioni, previste per una serie di ragioni per la fine di marchile o l’inizio di lugarile.</p>

<p>Nacque dunque il governo Lugaroni, che raggruppò non solo esponenti di Forza Zaga, ma anche dei neonati Fronte Abramitico, Azagazione e Partito della Figa, nonché alcuni indipendenti, che ricoprirono le varie cariche ministeriali.
A rimanere esclusi furono solo Rifondazione di Rifondazione Frontista e il Fronte Serverale del Franchi, in quanto ritenuti troppo radicali.
Il governo Lugaroni introdusse laudate riforme agli istituti accademici, con l’istituzione ad esempio dell’Albo degli Accadèmi Zagarini. Ciononostante, Lugaroni si rese via via più impopolare nel mondo accademico a causa di alcune sue uscite dalla correttezza storica dubbia riguardo al frontismo, al gabibbismo ed al “pupocomunismo”.</p>

<p>Dopo aver bandito il Fronte Serverale del Franchi con il DPZ (Decreto del Presidente della Zagagang) del 19 marchile con una certa approvazione popolare, il governo dovette affrontare una sollevazione causata dal tentativo di equiparare con un secondo DPZ il “pupocomunismo” a tutte le altre forme e correnti di pensiero dittatoriali ed autoritarie, nonché generalmente dall’atteggiamento (secondo i detrattori) autoritario da Lugaroni assunto. Lugaroni, in una mossa imprevedibile, decise dunque, constatata la sua impopolarità, di dimettersi da ogni ruolo in data 21 marchile e di esiliarsi in autonomia dalla comunità, il che portò alla caduta del governo, alla formazione della Commissione Elettorale Transitoria (CET) ed eventualmente alla creazione dell’Assemblea Costituente.</p>

<p>In data 28 lugarile anno II si sparse voce - confermata anche dalla prima lista di proscrizione carmindiana - che fosse stato assassinato il giorno stesso dai sicari del Generalissimo con "due o tre accettate dritte nel cranio". Il fatto si rivelò falso solamente alla morte del Sommo Pupo, quando Lugaroni fece ritorno - seppur in forma cibernetica - contestualmente all'indizione delle elezioni del 26 nonile anno III, durante le quali rifondò per una seconda volta Forza ZΛGΛ e fece parte della coalizione progressista Partito Unico Cialtroni capitanata da Wiseautzcky, mostrandosi evidentemente cambiato dal suo lungo esilio.
Con l'insediamento del Governo Wiseauckzy in data 21 ottile anno III, inizia a svolgere la funzione di Vicepresidente del Consiglio dei Ministri.</p>

<p>Muore per cause naturali (o meglio cibernetiche) il 12 sestile dell'Anno IV.</p>

<hr class="dashed">

<h2>Carmine Franchi</h2>

<p><i>«Sia reso ben noto a tutti i membri della comunità, dai più sagaci ai più sordi, che d’ora ed in avanti, ora e per sempre, il passato è tale e il futuro è mio. I dissensi, le scaramucce, son cosa morta e sepolta, senza redenzione. Sia resa immediata, definitiva, incontrastabile e incontrovertibile fine alle tristi rimembranze di deboli uomini e sciocchi eventi. Quantunque si ignorassero i miei proclami, si incorra nella mia inarrestabile furia distruttiva.»</i></p>

<p>Carmine Franchi, meglio noto con l'onorifico più o meno legittimo di Generalissimo (San Godenzo, 62 a.R. - Quarta Repubblica della Zagagang, 29 lugarile anno III), è stato un generale d'arma e politico zagarino, dittatore assoluto della comunità dal 28 lugarile a.II al 28 pupile a.III, periodo talvolta definito come l'età carmindia.</p>

<p>Prima ancora che i due approdassero ufficialmente all'interno della comunità, il Franchi era meglio noto per essere l'acerrimo nemico e rivale del coetaneo Nazareno Anderlotti.</p>

<p>Durante il primo regno nazarenico, le forze di opposizione si rivolsero man mano proprio al Franchi, vista appunto la nota rivalità e la sua esperienza nella res militaris, il che culminò nella fondazione del fronte dei Giovani Democratici. Il fronte d'opposizione era tenuto assieme da un generale antinazarenismo più o meno moderato, esemplificato nella figura del Franchi, che ne divenne il leader indiscusso. Ma è proprio sul posizionamento ideologico del Franchi aldilà dell'antinazarenismo che gli storici bazzoniani e mbanziani non si trovano concordi. Se infatti da un lato il Lugaresi sostenne che i carminardi più fedeli fossero autoritari e radicali, il Kongo sostenne contrariamente che questi fossero piuttosto centristi e moderatamente conservatori.</p>

<p>In seguito a quello che divenne noto ai posteri come golpe franchista del 30 nonile anno I, il primo regno del Nazareno venne meno. Tuttavia, i lealisti nazarenici capeggiati dal Barone di Münchhausen si rifiutarono di riconoscere l'autorità del Franchi, in quanto troppo divisiva. Il Generalissimo, abile in guerra ma non in pace, fu dunque costretto ad abbandonare l'agone politico, ritirandosi a lungo a vita privata.</p>

<p>Per mesi e mesi i cosiddetti proclami del generalissimo, a cui venne dedicato un canale testuale durante il golpe, rimasero dunque un mistero, che ben presto divenne oggetto di scherno da parte dei membri della comunità.</p>

<p>Fu solo con la ridiscesa in campo del Lugaroni del 30 primile anno II che il Franchi partecipò di nuovo attivamente alla vita politica comunitaria, fondando un proprio partito - il Fronte Serverale. Di chiara ispirazione militarista, il partito si distinse subito per essere apertamente antidemocratico, autoritario, reazionario e serveralista.</p>

<p>Dopo un fallito tentativo di instaurare una coalizione con lo pseudosatirico e antisistema Partito della Figa, il Fronte venne messo al bando dal DPZ del marchile anno II, con l'assenso della maggior parte delle forze politiche comunitarie e la moderata opposizione di Rifondazione di Rifondazione. Contemporaneamente, il Franchi venne incarcerato, isolato e privato di ogni titolo onorifico.</p>

<p>Fu solo con il fallimento della Costituente, dopo settimane di stalli e litigi continui, che il Franchi evase di prigione e, col golpe franchista del 28 lugarile anno II, impose la propria autorità sulla comunità, con il tanto atteso quanto sbeffeggiato annuncio de I Miei Proclami, un'opera dal chiaro rimando hitleriano. In questa il Franchi annunciò la sua visione delle cose, che si contraddistinse per l'assoluta indisposizione a qualunque forma di compromesso tra le parti, un assolutismo autoritaristico  - seppur non pienamente totalitario - e per un'enorme violenza, che ben presto si trasformò in potenza. Nelle settimane successive, durante l'età carmindia, le opposizioni non furono solo silenziate, ma distrutte, obliterate ed annientate, con continue purghe, eccidi, esili forzati e processi sommari. Degna di nota è l'introduzione di un nuovo calendario - quello carmindiano - che si sostituì all'ormai storico calendario lugariano. L'idea era di rimpiazzare i mesi coi nomi più politicizzati, una sorta di damnatio memoriae.</p>

<p>L'incredibile parabola di violenza del regime carmindiano ebbe fine solamente con l'instaurarsi dello Zagaich della Zagagang, cioè con la volontaria cessione di potere del Franchi verso il Sommo Pupo, o Puce.</p>

<p>In seguito alla morte del Sommo Pupo, con la proclamazione da parte di Pupo I di libere elezioni in data 29 nonile anno III, il Franchi divenne candidato della Lista civica Mucchioni - Gustavo Premier.
A causa della vittoria del Partito Unico Cialtroni, pur risultando regolarmente eletto, venne privato del proprio seggio al Pupato del Popolo e incarcerato, in virtù delle leggi e poi della Costituzione introdotte dal nuovo regime simeista.</p>

<p>Morì in carcere.</p>

<hr class="dashed">

<h2>Frederick Fasboresi</h2>

<p><i>«Dopo di me 
il diluvio,
o meglio
durante me.»</i></p>

<p>Frederick Fasboresi (Zagagang, ?) è uno scrittore, poeta, traduttore, filologo, accademico e politico zagarino, meglio noto per il suo impegno nel preservare le istituzioni accademiche e culturali durante l'era nefasta carmindiana e serveralpupista.</p>

<p>La sua carriera ha concretamente inizio in seguito al tragico assassinio del sommo accadèmo Freszìs e durante la brutale repressione delle istituzioni accademiche e culturali comunitarie da parte del regime carmindiano. Il Fasboresi si è da allora impegnato a mantenere intatta, per quanto possibile e perlopiù clandestinamente, l'accademia zagarina intera, occupandosi particolarmente della regolare revisione del Manufactus e di Biografie Zagarine.</p>

<p>Con l'instaurarsi del regime serveralpupista, il Fasboresi poté operare più apertamente - a patto di affiliarsi, perlomeno ufficialmente, al regime. Si ebbe dunque la formazione dell'ASCA - l'Associazione Serverale per la Cultura e l'Accademia - che si mantenne relativamente indipendente, nonostante tutto. Il Fasboresi si mostrò infatti, nonostante la nomina ufficiale a Zagariano, molto più apertamente critico di quanto già non fosse nel periodo carmindiano nei confronti del regime. Egli non rifuggì affatto dal ruolo di coscienza morale serverale, in quanto, con sue parole: "[...] ero l'ultimo degli accadèmi di tempi ormai andati, gravava su di me un'enorme croce, che tuttavia non potevo di certo scansare [...]". È inoltre cofondatore del Comitato per il Palio di Sassuolo, la più giovane delle istituzioni culturali extraserverali affiliate all'ASCA, nonché ex-direttore della testata ultraserveralista Zagagischer Beobachter, sulla cui serietà sono stati sollevati seri dubbi, in specie per i toni aborrevolmente leziosi che la connotavano.</p>

<p>In occasione della morte del sovrano Sommo Pupo e dell'indizione delle elezioni del 5 decile anno III, il Fasboresi fece il suo vero e proprio ingresso all'interno dell'agone politico, rifondando il freszino Fronte Abramitico, che portò all'alleanza col vincente Partito Unico Cialtroni del Wiseautckzy. Il risultato elettorale del Fronte Abramitico stupì in positivo, e permise al Fasboresi di essere nominato Presidente del Pupato del Popolo, la seconda carica del serverato, per acclamazione. Ricoprì inoltre il ruolo di Ministro della Cultura all'interno del governo Wiseautckzy e fu il principale autore nella nuova costituzione simeistica. Con l'instaurarsi del Wiseautzcky II in seguito alla crisi del governo dovuta ai secessionisti konghiani, il Fasboresi - per poter sostenere la maggioranza - rinunciò alla carica per prassi superpartes del Presidente del Pupato e venne nominato Vicepresidente del Consiglio dei Ministri in sostituzione al Lugaroni, uscito dal governo. Dopo aver subito un attentato da parte di mandante ignoto in data 19 dodecile, da cui si salva per miracolo, decide di rassegnare le proprie dimissioni da pupatore e di abbandonare l'agone politico, contribuendo alla caduta del Governo Wiseautckzy II. Viene nondimeno eletto alla neo-istituita Suprema Corte Zagarina in data 7 marchile anno III in qualità di rappresentante dell'ASCA.</p>

<p>La sua prosa e la sua poesia rappresentano indiscutibilmente la culminazione, o ancor meglio il più profondo compimento del filone decadente lugariano-freszino, sia nella forma sia nei contenuti. Le opere del Fasboresi sono infatti caratterizzate da un soverchiante e amaro senso di isolamento e solitudine, nonché da toni altisonanti e liricamente potentissimi. I suoi due grandi capolavori sono senza dubbio alcuno il romanzo Aneliti di Libertà e la poesia Eterna Solitudine. In quest'ultimo componimento in particolare, l'accademico dimostra di possedere un'inaspettatamente vasta conoscenza della letteratura italiana, assolutamente senza pari nella tradizione letteraria zagarina.</p>

<p>Aldilà dei due magni opi, il corpus letterario del Fasboresi è incredibilmente vasto. Per questo motivo, viene in gran parte suddiviso dall'autore stesso in cicli poetici e cicli prosaici:</p>

<ul>
<li>Ciclo poetico dell'Auro [Kyklon Aureum] (6 poesie)</li>
<li>Ciclo poetico dell'Ariento [Kyklon Arientum] (2 poesie, tra cui Eterna Solitudine)</li>
<li>Ciclo poetico del Bronzo [Kyklon Bronzeum] (? poesie)</li>
<li>Ciclo poetico del Fango [Kyklon Limum] (2 poesie)</li>
<li>Ciclo poetico dello Sterco [Kyklon Stercum] (? poesie)</li>
<li>Ciclo prosaico dello Smarrimento (? romanzi, tra cui Aneliti di Libertà)</li>
<li>Ciclo prosaico della Alienazione (? romanzi, tra cui Aeropons Liminalis)</li>
<li>Ciclo prosaico della Solitudine (? romanzi, di cui ? incompiuti)</li>
</ul>

<p>Al di fuori di questa suddivisione figurano due trattati dicotomicamente contrapposti - Dov'eri quando si Ruppe il Drago? e Brainrot - nonché Lo Zago Discordato, un poema epico-cavalleresco ispirato all'ariostesco Orlando Furioso. Si ricorda inoltre il suo fondamentale ruolo nell'autorare la costituzione simeistica, e si ricordano inoltre i recentissimi trattati storico-politici Le Misérabilisme e Sulla Teocrazia Presenzialista.</p>

<p>Oltre alla sua attività di poeta e letterato, il Fasboresi è anche noto per il suo impegno filologico e di traduzione delle varie opere dell'universo di The Elder Scrolls. Al suo corpus si aggiungono dunque le seguenti traduzioni:</p>

<ul>
<li>Lettera d'amore dall'Era Quinta, il vero senso di Tamriel (traduzione di 'Loveletter From the Fifth Era, The True Purpose of Tamriel')</li>
<li>De Oblivion (traduzione di 'On Oblivion')</li>
</ul>

<p>Ad oggi, la sua anzianità impedisce gran parte delle sue funzioni - e pur rimanendo presidente onorario dell'ASCA delega gran parte di queste alla sua "bottega" di allievi.</p>

<hr class="dashed">

<h2>Cafarnao Aerosoli</h2>

<p>Noto per il suo contributo alla realizzazione di numerosi celebri ritratti e dipinti raffiguranti le figure più importanti della storia comunitaria, tra i quali figurano:</p>

<ul>
<li>Lugaresi guida il Popolo</li>
<li>Ritratto di Uisoschi</li>
<li>Giovane Freszìs</li>
<li>Generalissimo</li>
<li>GSTV</li>
<li>Frederick</li>
<li>Autoritratto</li>
</ul>

<hr class="dashed">

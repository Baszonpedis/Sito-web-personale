<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Accademus Empanza Congo - Zagatale, ch. I</title>
</head>
<body>

<h2>Zagatale, ch. I</h2>

<p>"(...) il nostro onorevolissimo generale fuggì impaurito dopo aver sollevato una baraonda, riuscendo nella notevole impresa di scontentare tutto il popolo (...)"</p>

<h2>PREFAZIONE</h2>

<p>In data 30 Ottile anno I la condizio ultimam di decadenza delle burocrazie democratico-repubblicane esigette necessariamente l'annessione de la commune al Regno della Zagagang, retto in absentia da Nazareno degli Anderlotti, sovrano legittimato ad populo desio (secondo unanimità) et ad Deo gratia. Tuttafiata la staticità socio-politica e l'ingiustificatamente eccessiva elevazione dell'iconographia Anderlottiana comportate dal sistema stesso accrebbero fra le genti un senso di scetticismo nei confronti della corona Nazarenica e, solo a tratti, di ripudio della monarchia e di repressione violenta del suo esponente primo. Attorno al generale d'arma Carmine Franchi, nemico dichiarato di Nazareno I e convinto repubblicano, si instaurò una cerchia di giovani intellettuali di ideologia opposta all'assenteismo Nazarenico - “I Giovani Democratici” - fra cui è norma rimembrare i più influenti in Baszone Lugaresi, Mbanza Kongo, Too Fast For Polizia Postale, Dario Mela et dulcis in fundo colui che presiedette il movimento, ovvero il Franchi stesso.</p>

<h3>I GIOVANI DEMOCRATICI</h3>
<p>Il club politico fondato su basi anti-nazareniche e nazaroscettiche (minoranze) si articolò sulla base di diverse correnti interne:</p>

<ul>
    <li><strong>Corrente Carmindiana</strong>: rappresentata dal generale federale Carmine Franchi, espresse opinioni favorevoli alla deposizione del sovrano in virtù del'instaurazione di una repubblica di matrice conservatrice moderata. Lo stesso Franchi mosse critiche nei confronti della concezione wiseaulugaresica del concetto di democrazia, e assunse posizioni moderate, occupando le poltrone al centro del Parlamento Carmindiano Provvisorio.</li>
    <li><strong>Corrente Dario-Melista</strong>: ebbe il suo principale esponente in Dario Mela, sostenne ideologicamente la causa Carmindiana di sovvertimento della corona al fine di instaurare un sistema repubblicano conservatore e liberista o liberoscambista, collocandosi nel centro-destra del P.C.P.</li>
    <li><strong>Corrente Baszoniana</strong>: presieduta da Baszone Lugaresi, sostenne tesi di nazaroscetticismo moderato e di mantenimento del sistema assenteista su basi filo-wiseaulugaresiche, occupando il centro-sinistra del P.C.P.</li>
    <li><strong>Corrente TooFastiana</strong>: capeggiata da Too Fast for Polizia Postale, di ideologia nazionalista, conservatrice radicale e neo-pupista, sostenne la deposizione del re per favorire la restaurazione del regime pupista. Il movimento rappresentò l'estrema destra del P.C.P.</li>
    <li><strong>Corrente Mbanziana</strong>: fondata sulle tesi di Mbanza Kongo, espresse il proprio malcontento nei confronti del regime assenteista, incapace di instaurare il sistema di uguaglianza perfetto teorizzato dal Kongo e dal Lugaresi, ipotizzato come stadio ultimo della repubblica di matrice wiseaulugaresica. Il partito sedette nell'estrema sinistra del P.C.P.</li>
</ul>

<h3>NAZAROSCETTICISMO MBANZIANO</h3>
<p>La critica esposta dagli intellettuali Mbanziani al sistema Nazarenico si fonda sul fallimento della riforma assenteista nell'instaurazione di un sistema di uguaglianza perfetto, tradendo di conseguenza le aspettative della sinistra radicale. L'ingiustificata elevazione della figura di Anderlotti non ha infatti permesso la spartizione comune delle informazioni relative all'account dell'owner, che di fatto furono privatizzate dalla classe borghese che avrebbe potuto (e de facto accadde) farne uso per il conseguimento di un proprio tornaconto.</p>

<h3>LA RIVOLUZIONE</h3>
<p>Lo stato non riconosceva per costituzione la formazione di partiti politici o movimenti di attivismo, rendendo vano ogni tentativo di riforma. La notte del 30 Nonile Anno I I Giovani Democratici ordirono una congiura nei confronti dell'allora sovrano Nazareno Anderlotti. L'insurrezione avrebbe proclamato il tramonto del periodo assenteista in favore della formazione di un governo tecnico, denominato Repubblica Carmindiana Provvisoria, che prevedesse la legittima formazione del Parlamento Carmindiano Provvisorio, presieduto dal generale maggiore Franchi e al quale avrebbero preso parte gli esponenti de “I Giovani Democratici”, al fine di giungere democraticamente ad un verdetto sulla forma di governo da adottare in futuro. In seguito verrà riportato integralmente il documento ufficiale, redatto dal ministro delle politiche diplomatiche della Repubblica Carmindiana Provvisoria Mbanza Kongo, che attesta la natura della stessa.</p>

<h3>MANIFESTO DELLA REPUBBLICA CARMINARDIANA PROVVISORIA</h3>
<p>La denominazione dell'istituzione allude al generale d'arma Carmine Franchi, a cui è legittimato il possesso provvisorio di pieni poteri. Lo statuto verrà dichiarato al passaggio della ownership del server dal sovrano falso e bugiardo Nazareno Anderlotti al sopraccitato[sic] comandante C. Franchi. La repubblica riconosce la formazione di un parlamento provvisorio a cui risiederanno membri riconosciuti ufficialmente dal Franchi in quanto attivi e da coloro che decideranno di schierarsi politicamente (direttamente o attraverso i propri rappresentanti) nella decisione del nuovo sistema di governo. La repubblica Carminardiana e ogni sua forma burocratica si riterrà sciolta non appena il parlamento giungerà ad una conclusione per maggioranza di voti. La comunità verrà momentaneamente amministrata secondo il sistema giuridico marziale Carminardiano. Dal documento si evince il ripudio dei Democratici nei confronti della corona anderlottiana. Il governo provvisorio ebbe per costituzione una natura repubblicana fortemente autoritaria, in quanto il neo-eletto presidente Carmine Franchi avrebbe dovuto esercitare il proprio dispotismo per sfavorire ogni opposizione pratica al parlamento democratico. Fu così che il sovrano Nazareno Anderlotti venne giustiziato per mano del generale Franchi, non appena si concluse l'insurrezione che portò alla proclamazione della repubblica. Il sostenitore di Nazareno e unico membro dell'opposizione “Il Gesù Coreano” venne allontanato dalle correnti neo-pupiste del nuovo parlamento, non solum per evitare che la sua opposizione ostacolasse la seduta parlamentare, sed etiam e soprattutto per il rancore provato nei confronti del regime assenteista, che in passato lo incriminò per oltraggio alla corona.</p>

<h3>PRIMA FORMAZIONE DEL PARLAMENTO CARMINDIANO PROVVISORIO E DECLINO DELLA REPUBBLICA</h3>
<p>All'emanazione del manifesto della Repubblica Carmindiana Provvisoria conseguì la formazione del primo P.C.P., presieduto dal generale di corpo d'armata con incarichi speciali Carmine Franchi e al quale si unì il club de “I Giovani Democratici” in tutta la sua interezza, al fine di dibattere sul sistema governativo futuro. Tuttavia emersero presto le incolmabili distanze tra le diverse correnti interne al parlamento, e ciò compromise drasticamente la possibilità di uniformare un pensiero comune. Le credenziali del neo-eletto presidente Franchi, di proprietà della collettività dei parlamentari, e l'insormontabile potere in esse insito furono di fatto monopolizzate dalle componenti TooFastiane del P.C.P. Per evitare l'imminente ritorno a quel terribile periodo storico che tante sofferenze portò al server e che costituisce ancora oggi una cicatrice indelebile nelle nostre memorie venne concordato, insieme all'opposizione
